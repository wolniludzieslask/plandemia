<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html lang="en"><head>
	<meta http-equiv="content-type" content="text/html; charset=UTF-8">
		<div id="content">
<link href="strona.css" rel="stylesheet" type="text/css" />
</head>
<body>
<body>
<p><b>Bezpieka w domu Polaków</b></p>
<p>Data: 6 lutego 2024</p>
<p>W dniach 11 i 12 stycznia w 40 domach w całej Polsce odbyły się przeszukania dokonane przez Agencję Bezpieczeństwa Wewnętrznego, czyli w skrócie ABW. Oficjalnie przeszukania odbywały się u osób związanych ze <a href="https://bronimymunduru.pl" target="_blank">Stowarzyszeniem "Bronimy Munduru Dla Przyszłych Pokoleń"</a>. Według relacji <a href="https://www.facebook.com/jakub.kuspit.7" target="_blank">porucznika Jakuba Kuśpita</a>, który jest Prezesem tego Stowarzyszenia, przeszukania dotknęły jednak również osoby związane z ugrupowaniami pod nazwą <a href="https://braterstwa.pl/" target="_blank">"Braterstwa Wolnych Ludzi"</a>. Linki do relacji por. J.Kuśpita: <a href="https://www.youtube.com/watch?v=v0-81dXLFuI" target="_blank">relacja z 14.01.2024</a>, <a href="https://www.facebook.com/jakub.kuspit.7/videos/251785294612900/" target="_blank">relacja z 18.01.2024</a>.</p>
<p>Do sieci wyciekł tekst postanowienia o przeszukaniu. (<a href="https://polskieveto.pl/stowarzyszenie-bronimy-munduru-dla-przyszlych-pokolen-na-celowniku-abw/" target="_blank">Link</a> do strony, gdzie znajduje się ten tekst). Wszystkie osoby dostawały ten sam tekst postanowienia.</p>
<p>Jak widać tekst postanowienia zajmuje 2 strony, ale trudno jest znaleźć konkretny powód, dla którego akurat u tych osób dokonano przeszukań. Okazuje się bowiem, że żadnej osobie nie postawiono dotychczas zarzutów, żadna z osób, u których były przeszukania, nie jest świadkiem w tej sprawie. Nikt nie został zatrzymany. Ewentualne powody przeszukania można znaleźć w uzasadnieniu tego postanowienia, w którym jednak nie podano żadnych podstawowych informacji dotyczących tej sprawy. Jakim osobom stawia się zarzuty? W końcu są to bardzo poważne zarzuty: przygotowania w celu pozbawienia niepodległości, współpraca z obcym wywiadem, podżeganie do zabójstwa. Nie podano, jakie czyny zostały popełnione, jakie dowody zebrano w tej sprawie. Można się domyślić, że niektóre zarzuty powiązane są z jakimiś wypowiedziami na portalach społecznościowych. Brak jest jednak dokładnych informacji, o jakie wypowiedzi chodzi. Nawet nazwa portalu społecznościowego nie jest podana. Używa się na przykład sformułowania "na ustalonym portalu społecznościowym".</p>
<p>Ponieważ w postanowieniu o przeszukaniu brak jest wskazania konkretnych powodów przeszukania, więc można uznać przeszukania za bezprawne. Można tutaj wskazać niezgodność z §161 Rozporządzenia Ministra Sprawiedliwości z dnia 7 kwietnia 2016 r. Regulamin wewnętrznego urzędowania powszechnych jednostek organizacyjnych prokuratury ( Dz. U. z 2017 r. poz. 1206), w którym czytamy, że "W uzasadnieniu postanowienia należy przedstawić dowody lub przytoczyć okoliczności dające podstawę do przypuszczenia, że osoba podejrzana lub wymienione rzeczy znajdują się w miejscu wskazanym w postanowieniu." Jest to jeden z wielu zarzutów w sprawie tych przeszukań, jakie można tutaj stawiać.</p>
<p>Oto <a href="https://banbye.com/watch/v_eFiQHvew_bUU" target="_blank">link</a> do relacji z przeszukania, podczas którego mężczyznę zakuto w kajdanki. Według tej relacji 11 stycznia o 6-ej rano przed drzwiami jego domu pojawiło się trzech mężczyzn, dwóch zamaskowanych i jeden niezamaskowany. Oto niektóre zdania z tej relacji:</br>
Pan Tomasz: W którymś momencie, któryś złapał mnie za bety, ja w skarpetkach stałem, na zewnątrz wyciągnęli mnie, walnęli o ścianę, kajdanki i do domu.[...]</br>
Dziennikarz: Panie Tomku, w jakim charakterze pan występuje w tej sprawie?</br>
Pan Tomasz: W żadnym. [...]</br>
Dziennikarz: Nie posiada pan ani statusu świadka, ani osoby oskarżonej.</br>
Pan Tomasz: Nie. [...]</br>
Dziennikarz: Czy pan stawiał opór?</br>
Pan Tomasz: Nie. [...]</br>
Dziennikarz: Czy długo pan był skuty w kajdankach?</br>
Pan Tomasz: Nie pamiętam, około pół godziny do godziny czasu. [...] Ręce były z tyłu.
[...] Mieli informację, że mogę być niebezpieczny. [...] [Funkcjonariusze] byli zdziwieni, że nie jestem tym, do kogo jadą.</br>
Dziennikarz: A myśleli, że jadą do?</br>
Pan Tomasz: Tego nie wiem. [...] [Jeden z zamaskowanych powiedział, że] przed wyjazdem dostajemy takie informacje, a jak dojeżdżamy do domu, to czasami się okazuje, że to nie jest tak, jak nam mówiono.<p>
<p>Zapewne pan Tomasz nie uzyskał informacji, dlaczego został skuty w kajdanki, bo w dalszych fragmentach tego nagrania nie dowiemy się o tym.</p>
<p>Z relacji osób, u których były przeszukania, wynika, że na ogół przeszukania te odbywały się w sposób kulturalny.</p>
<p>Były jednak sytuacje, które można uznać za groteskowe. W czasie jednego z przeszukań jedna z funkcjonariuszek ABW twierdziła, że jest agentką Mossadu. Oto <a href="https://banbye.com/watch/v_whvUCwbns9s4" target="_blank">link</a> do relacji z tego przeszukania. W zaistniałej sytuacji została wezwana policja, ale nie sprawdzono tego, czy funkcjonariuszka jest agentką Mossadu (fragment od 2:25 do 4:15 tej relacji).</p>
<p>Według relacji radcy prawnego Katarzyny Tarnawy-Gwóźdź, której dom również przeszukano, śledztwo w tej sprawie prowadzi pułkownik Janusz Ochocki, a postanowienie o przeszukaniu podpisał pułkownik Jan Zarosa. Oto <a href="https://www.youtube.com/watch?v=xE3bSjmv4jI" target="_blank">relacja</a> pani mecenas, w której to relacji pojawiają się te informacje. Wypowiedź Katarzyny Tarnawy-Gwóźdź trwa od 5:40 do 26:50 tego nagrania. Pułkownik Janusz Ochocki ma już na swoim koncie sprawę, w której wydał postanowienie o zatrzymaniu, ale sąd uznał, że zatrzymanie jest całkowicie bezzasadne. Znany jest również z tego, że umarza sprawy związane z mobbingiem czy molestowaniem w Żandarmerii Wojskowej (<a href="https://www.o2.pl/informacje/nalot-cba-na-dom-schorowanej-rencistki-byla-ofiara-molestowania-6970104783628800a" target="_blank">link do artykułu</a>). </p>
<p>Ponieważ ABW podlega bezpośrednio premierowi, więc należało się domyślić, że premier wie o tych przeszukaniach. Wskazuje na to <a href="https://www.gov.pl/attachment/9fd3f5d8-64df-4948-8c95-f251b951194a" target="_blank">fragment wywiadu D. Tuska</a> z dziennikarzami trzech polskich stacji telewizyjnych TVP Info, Polsat News i TVN24: "Analizujemy cały czas to, co się zdarzyło z rosyjską rakietą. Nie możemy tego zdarzenia lekceważyć. To nie jest tak, że można machnąć ręką i powiedzieć 'a przypadkowo się zaplątała'. Obawiam się, że nie było w tym ani grama przypadku. Więc mamy działania Agencji Bezpieczeństwa Wewnętrznego związane z aktywnością prorosyjskich grup radykalnej prawicy, jeśli można użyć tego słowa, tutaj w Polsce. Rozpoczęły się działania przeciwko zorganizowanym grupom, które usiłowały infiltrować także Policję i wojsko w Polsce, a ich taki prorosyjski politycznie charakter nie ulega wątpliwości." - powiedział premier.</p>
<p>Trzeba tu zauważyć, że w punkcie drugim uzasadnienia postanowienia o przeszukaniu nie wskazano, o współpracę z jakim obcym wywiadem prowadzona jest sprawa. Dopiero ze słów D. Tuska można się domyślić, że chodzi o rosyjski wywiad.</p>
<p>Prawdopodobnie jest to największa operacja służb specjalnych w III RP. Większe operacje służb specjalnych przeciwko Polakom były tylko w czasach reżimu komunistycznego.</p>
</body>
</body>
